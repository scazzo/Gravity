---
layout: post
title:  "ElectronConf"
date:   2018-01-18 11:11:11
categories: ["generale"]
---

Apro il blog parlando della conferenza fantasma: [ElectronConf 2017](https://archive.fo/MbXO6).

[Electron](https://electronjs.org/) è una nota piattaforma di programmazione per applicazioni desktop, sviluppata principalmente da GitHub.

Correva l'anno 2017.
Proprio GitHub, la stessa azienda americana che ti sta fornendo il mio bellissimo sito, decideva di organizzare una conferenza ufficiale per gli sviluppatore Eletron: l'ElectronConf.

*Ma all'improvviso, qualcosa andò storto*

## La selezione

Come per ogni conferenza che si rispetti, ci fu quella che si chiama una Call For Papers, ovvero un invito alla comunità ad inviare possibili articoli o presentazioni.
L'invito era specificatamente mirato a [cercare i migliori talk che la comunità Electron aveva da offrire](https://archive.fo/MbXO6).
Altro obbiettivo era quello della *diversità dei presentatori attraverso diverse dimensioni*.
Qualunque cosa questa frase voglia dire.

Al fine di garantire un'assenza di pregiudizi da parte dei revisori dei talk, la sottomissione delle proposte fu eseguita attraverso un processo *blind*, ovvero senza informazioni su chi fosse l'autore di un dato talk.

Tutto bello e scientifico, ma ci fu un sottile problema...

## La barzelletta

Gli organizzatori di ElectronConf si ritrovarono, attorno a Maggio 2017, ad avere revisionato e selezionato le migliori proposte puramente in base al merito.
Infatti, essendo il processo al buio, non potevano sapere sesso, razza o orientamento sessuale dei presentatori.
Questo eliminava la possibilità di attuare discriminazioni.

Restava solo da scoprire le carte per vedere il risultato...

Solo maschi bianchi caucasici. **Colpo di fottuta scena**. A quanto pare un branco di nerd bianchi sfigati si era rivelato essere la popolazione più competente all'interno della comunità di Electron.

A questo punto, GitHub, azienda molto seria, ~~prese semplicemente atto della cosa, la conferenza si svolse tranquillamente e furono tutti felici e contenti.~~ Nope. [Conferenza rimandata all'anno successivo](https://web.archive.org/web/20170619111902/http://electronconf.com:80/).

> Abbiamo pubblicato una lista di presentatori che non riflette gli standard che ci siamo prefissati. Posticiperemo l'evento fino a quando non potremo avere un parco speakers più "diverso".

Grande GitHub. Parafrasando: "la selezione basata su qualità e merito non rispetta la nostra agenda politica e quindi fanculo la conferenza e fanculo la gente che ha perso tempo a preparare i talks".

## Le considerazioni

Non credo serva fare tante considerazioni.
Così fa già abbastanza ridere di suo.

Si parte dall'ipotesi, corretta, che sapere l'identità dell'autore di un talk possa influenzare le sue chance di essere accettato.
Quando, però, il risultato non piace perchè non soddisfa uno standard arbitrario di diversità, fanculo il metodo scientifico e ignoriamo la realtà dei fatti.

Bello.

Per fortuna nel Bel Paese ancora non siamo a questi livelli.
Purtroppo, con l'influenza culturale anglofona, rischiamo di ritrovarci di fronte a storie simili nel giro di qualche anno.
