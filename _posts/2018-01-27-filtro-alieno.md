---
layout: post
title:  "Il Filtro Alieno"
date:   2018-01-27 11:11:11
categories: ["generale", "nazismo"]
---

È un'epidemia inarrestabile che minaccia il genere umano.

Potrebbe essere la fine dell'evoluzione come Darwin ce l'ha fatta conoscere
([che tanto poi lo sappiamo che è una menzogna, non ci fregate mica](https://antidarwin.wordpress.com/2013/07/17/evoluzionismo-tra-mito-e-realta-perche-il-darwinismo-e-falso/)).

Sì, sto parlando proprio di quello: il filtro alieno.

## Il Filtro Alieno

{% include image.html img="/assets/2018-01-27-filtro-alieno.jpg" title="Filtro Alieno" caption="Il filtro alieno in tutta la sua gloria" %}

Come tutti, ho amiche o conoscenti che pubblicano in continuo foto sui Socialz.
Come tutti, ho amiche o conoscenti che usano N applicazioni per applicare filtri "bellezza".
Come tutti, ho amiche o conoscenti che dovrebbero tagliarsi le falangi delle mani.
Come tutti, ho un po' di odio per il genere umano.

Il filtro alieno è quella cosa che avviene nelle soap opera scadenti,
dove il direttore della fotografia si fa di cocaina e quindi *smarmella* (cit.) alla
[Duccio](https://it.wikipedia.org/wiki/Personaggi_di_Boris#Duccio).
Ne risulta un effetto in cui i volti sono sfocati e risplendono di luce propria.
Come un alieno, appunto.
O come la faccia di Barbara D'Urso a pomeriggio 5.
Grazie al progresso scientifico e agli smartphone, il filtro alieno ora è alla portata di tutti.

{% include image.html img="http://www.gossipetv.com/wp-content/uploads/2016/06/barbara-durso-pomeriggio-5-300x194.png" title="Duccio, apri tutto!" caption="*Duccio, apri tutto!*" %}

Sul serio, quanto si deve essere rimossi dalla realtà per essere convinti che il filtro alieno
renda le foto più belle?
Chi credete di prendere per il culo su Tinder con queste foto?
Quanti Like vale la sua dignità, cara signora di 50 anni che posta foto ammiccanti su Facebook?
Cazzo a volte su Instagram devo guardare il nome della persona per capire chi c'è nella foto.

## Il perchè

{% include image.html img="/assets/2018-01-27-filtro-alieno-alieni.jpg" title="Utente medio di Snapchat" caption="Utente medio di Snapchat" %}

Ogni anno corriamo tutti a prendere l'ultimo modello di iPhone.
Bene. Non vogliamo mica restare indietro con le ultime innovazioni tecnologiche.

Le fotocamere dei cellulari sono passate da una risoluzione stile terminale
[Microsoft DOS](https://en.wikipedia.org/wiki/MS-DOS#/media/File:StartingMsdos.png),
al 4K super duper ultra HD fottimadre.
Un aumento di megapixel tale da rendere le macchine fotografiche quasi obsolete.

Spendiamo svariate centinaia di euri per avere le migliori specifiche tecniche.
E poi cosa facciamo?
Mettiamo le foto in formato Ritter Sport, quadrato pratico buono, su Instagram.
Con i filtri, che non si sai mai che la realtà sia troppo reale.
Con le citazioni di Bukowski, perchè c'abbiamo la cultura.
O forse ora va più di moda Fedez.

Se il genere umano si fosse fermato ai filtri seppia, avrei potuto capire.
Invece no.
Tutti quei megapixel ci si stanno ritorcendo contro.
Come per l'avvento del 4K nel mondo del porno, le fotocamere dei cellulari ora hanno
abbastanza definizione da mostrare ogni piccola ruga, difetto o imperfezione
dei nostri bei visini da social.
Ed è così che qualche stagista a Snapchat ha dovuto passare la sua estate sviluppando il
filtro alieno.

Forse la scienza è veramente andata troppo oltre questa volta.

## Sviluppi futuri

A volte un'immagine vale davvero più di mille parole.
Quello che segue è il mio mockup per un nuovo filtro bellezza per Instagram:

<img src="/assets/2018-01-27-filtro-alieno-forme-geometriche.jpg" alt="Filtro Geometrico" style="max-width: 250px;" class="center-image" />
